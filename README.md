# Fullstack-utveckling-med-ramverk-distans-
# Moment 1 - Skapa webbplats samt publicera

I denna uppgift ska du utvärdera (minst) två stycken CSS-ramverk, och med dessa skapa en sammanhängande webbplats.

Du ska använda CSS-ramverken för respektive undersida, så slutresultatet blir en (1) sammanhängande webbplats, som då innehåller olika ramverk för respektive undersida. Webbplatsen ska fungera väl på stor som liten skärm, och ha en väl fungerande navigering mellan webbplatsens olika undersidor (gör inget att navigeringen ser olika ut beroende på undersida / ramverk). Webbplatsen ska dra nytta av de funktioner som finns i respektive ramverk, och webbplatsens olika delar (inklusive tabeller, formulär, knappar med mera) ska stylas av ramverken.

## CSS-ramverk

Du väljer själv vilka CSS-ramverk du vill använda för uppgiften. Några förslag:

- Bootstrap
- Milligram
- Bulma

Webbplatsen ska bestå av minimum nedanstående undersidor:

### 1. Startsida / hem
- Information om uppgiften, och vad den går ut på – tillsammans med information om vilka CSS-ramverk som används för att lösa uppgiften.

### 2. Ramverk 1 (Ange dess namn i menyn)
- En undersida med information om ramverket, med länk till ramverkets webbplats.
- Beskriv vad du tycker är bra med ramverket, och om det finns några saker du tycker är mindre bra.
- Tabell med minst fyra fält, och minst fem rader med data.
- Formulär för att lägga till data.

### 3. Ramverk 2 (Ange dess namn i menyn)
- En undersida med information om ramverket, med länk till ramverkets webbplats.
- Beskriv vad du tycker är bra med ramverket, och om det finns några saker du tycker är mindre bra.
- Tabell med minst fyra fält, och minst fem rader med data.
- Formulär för att lägga till data.

### 4. Publicering
- Beskriv den publicerings-plattform du valt för att publicera dina webbplats.
- Ta med saker som kod-stöd (vilka programmerings-språk som går att använda), kostnad, för- och nackdelar och andra saker du tycker är utmärkande.
- Beskriv även hur arbetssättet är för att publicera arbetsfiler till denna webbhost.

## Tabeller

Tabellerna på undersidorna för ramverk 1 och 2 ska innehålla minst fyra fält med data, där fältnamn (titlar) ska vara tydligt utmärkta (använd `<thead>` i tabellen för detta).

## Formulär

Formulären ska vara konstruerade på sånt sätt att de skulle kunna användas för att lagra data till ovanstående tabell. Det som minimum ska finnas med i formuläret är:
- Input-fält
- Textarea
- Checkbox
- Select-lista
- Submit-knapp
